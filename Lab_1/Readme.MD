Завдання на лабораторну роботу №1.
«C# .Net. Реалізація основних принципів ООП мовою C#»

Мета роботи:
Ознайомитися з основами об’єктно-орієнтованого підходу до створення ПЗ у мові С#, створенням класів, об’єктів, механізмами інкапсуляції, наслідування та поліморфізму. Вивчити механізм управління ресурсами, реалізований у .Net. 
Постановка задачі
Побудувати ієрархію класів, що відтворюватимуть відношення наслідування між об’єктами реального світу (кількість класів >= 5). При цьому:
1. Забезпечити наявність у класах полів та методів з різними модифікаторами доступу, пояснити свій вибір.
2. Забезпечити наявність у класах властивостей: складніше, ніж просто get;set;, обгрунтувати доцільність створення властивості.
3. Створити для розроблюваних класів такі конструктори:
	- конструктор за замовчанням;
	- конструктор з параметрами;
	- приватний конструктор;
	- статичний конструктор.
	Продемонструвати, яким чином викликаються конструктори базового та дочірнього класів.
4. Використати віртуальні та перевизначені методи.
5. Додати до класів методи, наявність яких дозволятиме управляти знищенням екземплярів цих класів: 
	a. реалізувати інтерфейс IDisposable;
	b. створити деструктори;
	c. забезпечити уникнення конфліктів між Dispose та деструктором.
6. Забезпечити виклики методів GC таким чином, щоб можна було простежити життєвий цикл об’єктів, що обробляються (зокрема, використати методи Collect, SupressFinalize, ReRegisterForFinalize, GetTotalMemory, GetGeneration, WaitForPendingFinalizers). Створити ситуацію, яка спровокує примусове збирання сміття GC. 

Протокол має містити: титульний аркуш, постановку задачі, UML діаграму класів, фрагменти коду, які демонструють виконання поставлених задач, висновки. 
Всього – 10 балів