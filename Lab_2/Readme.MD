Завдання на лабораторну роботу №2.
«C# .Net. Розширені можливості реалізації ООП у мові C#. Події.»

Мета роботи:
Ознайомитися з такими можливостями мови програмування C# як абстрактні класи, інтерфейси, делегати. Вивчити механізми оброблення подій у C#, а також можливості, які мають методи-розширення.

Постановка задачі
Для ієрархії класів, побудованої в лабораторній роботі №1, реалізувати:
1. Множину інтерфейсів. При чому один з класів повинен реалізовувати щонайменше 2 інтерфейси. Також продемонструвати реалізацію explicit implementation інтерфейса, обгрунтувати її використання.
2. Абстрактний клас. Забезпечити його наслідування. Наявність в цьому класі абстрактних методів - обов’язкова.
3. Механізм «делегат – подія – обробник події».
4. Перетворити код, який забезпечує роботу з подіями та обробниками подій, на код, що використовує (*):
	- анонімні методи;
	- lambda-вирази;
	- типи Action та Func (кожен з них).
	(*) - допускається реалізація коду однієї події різними способами, необов’язково різних подій.
5. Механізм створення та оброблення власних помилок:
	a. створити новий клас виключної ситуації;
	b. створити новий клас аргументів для передачі їх до обробника виключної ситуації;
	c. забезпечити ініціювання створеної виключної ситуації та продемонструвати, як працює обробник даної помилки;
	d. реалізувати різні сценарії оброблення помилки.
6. Метод-розширення будь-якого класу.

Протокол має містити: титульний аркуш, постановку задачі, UML діаграму класів, фрагменти коду, які демонструють виконання поставлених задач, висновки. 
Всього – 10 балів
